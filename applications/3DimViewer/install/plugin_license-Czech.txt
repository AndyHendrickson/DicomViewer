Licenční smlouva k rozšiřujícím komponentám pro aplikace
společnosti 3Dim Laboratory s.r.o.
============================================================

Toto je právní smlouva (dále "Smlouva") mezi Vámi (jakožto jednotlivcem 
nebo zástupcem fyzické nebo právnické osoby, na jejíž počítač je software 
instalován) a společností 3Dim Laboratory s.r.o. ("3Dim Laboratory") 
týkající se počítačového programu ("Software"), se kterým je tato licenční 
smlouva poskytována, včetně přidružených materiálů, elektronické 
dokumentace, apod. Termín "Software" se také vztahuje na veškeré 
aktualizace nebo upravené verze programu, které Vám mohou být poskytnuty 
společností 3Dim Laboratory.

Software je chráněn zákony na ochranu autorských práv a duševního 
vlastnictví a ustanoveními mezinárodních smluv a je poskytován na základě 
licence. Zkopírováním, instalací nebo užíváním software nebo jeho části 
přistupujete na podmínky této smlouvy a vyjadřujete s nimi souhlas. S 
podmínkami smlouvy nemusíte souhlasit, avšak pokud a dokud souhlas 
nevyjádříte, Software nebudete mít právo používat.

Rozšiřující komponenty
--
Software je v tomto případě rozšiřující komponenta (též "Plugin"), která 
doplňuje funkcionalitu jiného software s vlastní licencí. Pluginy můžete
instalovat a používat výhradně jen jako součást software, pro který jsou
určeny. Nejste oprávněni používat Pluginy jakýmkoliv dalším způsobem,
například společně s jinou aplikací. Tato licence Vás opravňuje používat
příslušný Plugin, ale nezakládá žádné právo na užívání software, pro který
je Plugin určen.

Udělení licence
--
Základní licence pro jednoho uživatele umožňuje Software buď (a) 
instalovat a používat jednou osobou, která Software používá osobně na 
jednom nebo více počítačích (například jedna instalace doma a jedna v 
práci používaná stejnou osobou), nebo (b) instalovat Software na jedné 
pracovní stanici a používat jej (ne současně) více osobami. V obou 
případech jste povinni zabezpečit dodržování licenční smlouvy případnou 
třetí osobou, která má přístup k jím užívanému 
Softwaru.

S licencemi pro více uživatelů lze Software instalovat na více počítačů 
nebo zpřístupnit na síti za podmínky, že Software nesmí být současně 
používán na více počítačích než je počet uživatelů dle Vámi vlastněných 
licencí. Kromě toho Vy a Vaši zaměstnanci můžete Software instalovat a 
používat doma a to až do počtu uživatelů dle vlastněných 
licencí.

Licence Vás opravňuje používat všechny komponety přibalené k Software s 
vyjímkou komponent s vlastní licencí.

Doba platnosti licence
--
Platnost Vaší licence může být časově omezena. Při vypršení doby platnosti 
musíte přestat Software používat, 3Dim Laboratory vám může přestat 
poskytovat aktualizace a funkčnost Software může být ukončena. Software 
může obsahovat funkci časového omezení, která ukončí nebo omezí jeho 
funkčnost na konci doby platnosti licence.

Prodloužení doby platnosti
--
3Dim Laboratory Vám může před ukončením aktuální doby platnosti licence 
nabídnout možnost prodloužit licenci udělenou na základě této Smlouvy za 
aktuální cenu stanovenou 3Dim Laboratory.

Zkušební verze
--
3Dim Laboratory poskytuje k Software zkušební licensi (též "Trial
licence"). S použitím zkušební licence můžete software nainstalovat a 
používat pro testovací účely po dobu 30 dnů. Po uplynutí těchto 30 dnů si 
musíte opatřit placenou licenci (pokud si přejete software dále používat) 
nebo software odinstalovat.

Doplňující licenční podmínky
--
Zkušební verze Software může být volně šířena za předpokladu, že 
distribuční balík není nijak upravován. Za kopii nebo používání zkušební 
verze Software si nejste oprávněni účtovat žádný poplatek. Můžete ale 
účtovat distribuční poplatek, který je odpovídající ceně za distribuci 
Software (například média, balné). V žádném případě nejste oprávněni 
tvrdit, že licencujete nebo prodáváte Software samotný. Distribuce 
zkušební verze Software vás neopravňuje k jakékoliv kompenzaci ze strany 
společnosti 3Dim Laboratory.

Komponenty třetích stran
--
Software může obsahovat komponenty třetích stran, včetně open source 
komponent, které jsou Vám poskytovány a licencovány na základě licenčních 
podmínek jednotlivých komponent (viz. 3rdparty.txt).

Záložní kopie
--
Jste oprávněni vytvořit si přiměřené množství záložních kopií Software s 
tím, že tyto záložní kopie nebudou použity k instalaci nebo k jiným než 
archivním účelům.

Omezení použití
--
Není-li zde uvedeno jinak, nejste oprávněni Software a jeho části používat,
kopírovat, pronajímat, prodávat, převádět, analyzovat, dekompilovat nebo 
jinak upravovat. Jste oprávněni převést všechna svá práva používat tento 
Software na jinou osobu nebo subjekt za předpokladu, že (a) této osobě 
nebo subjektu převedete tuto licenční smlouvu, Software včetně všech kopií,
aktualizací a předchozích verzí, (2) že si neponecháte žádné kopie, 
včetně kopií uložených na počítači a (3) že nabyvatel licence přijme 
ustanovení a podmínky této licenční smlouvy.

Vyloučení záruk
--
Tento Software je poskytnut "tak, jak je" bez jakýchkoli výslovně 
uvedených nebo předpokládaných záruk včetně záruk obchodovatelnosti, 
neporušení duševního vlastnictví nebo vhodnosti k určitému účelu. Ujistili 
jste se používáním výše zmíněné zkušební verze, že Software pracuje podle 
Vašich požadavků a inzerovaných vlastností. Berete na vědomí, že Software 
nemůže být zcela 
bezchybný.

Omezení odpovědnosti
--
Společnost 3Dim Laboratory ani její dodavatelé či prodejci nejsou v žádném 
případě odpovědni za jakékoli škody vzniklé v souvislosti s touto Smlouvou 
včetně ztráty zisku, znemožnění používání, ztráty nebo poškození dat, 
nepřímých, náhodných, následných nebo zvláštních škod, a to ani v případě, 
že byla 3Dim Laboratory na možnost vzniku těchto škod upozorněna. Celková 
hmotná odpovědnost společnosti 3Dim Laboratory za škodu související se 
Softwarem nemůže v žádném případě přesáhnout částku, kterou nabyvatel 
licence zaplatil společnosti 3Dim Laboratory za Software licencovaný touto 
Smlouvou.

V některých právních řádech nemusí být vyloučení nebo omezení odpovědnosti 
za předpokládané záruky (pokud existují) nebo za následné nebo náhodné 
škody povoleno; v takovém případě se na Vás výše uvedená omezení nemusí v 
plném rozsahu vztahovat. Můžete mít rovněž další práva, která se v různých 
právních řádech liší.

Ukončení smlouvy
--
Kromě důvodů vyplývajících ze zákona nebo zvyklostí může 3Dim Laboratory 
ukončit tuto Smlouvu s vyloučením odpovědnosti pokud Smlouvu porušíte 
závažným způsobem a to kdykoliv bez předchozího upozornění. V takovém 
případě je uživatel povinen přestat Software dále jakkoli používat.

Pokud máte jakékoliv dotazy ohledně této licenční smlouvy nebo si přejete 
kontaktovat 3Dim Laboratory, prosím navštivte naše stránky.

3Dim Laboratory s.r.o.
U Vodárny 3032/2a
616 00 Brno
www.3dim-laboratory.cz

============================================================

